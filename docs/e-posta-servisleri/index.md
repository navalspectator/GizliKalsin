---
title: "E-Posta Servisleri"
icon: material/mailbox
---

# E-Posta Servisleri

E-posta, modern dünyada hepimiz için vazgeçilmez bir iletişim aracıdır. Ancak, ücretsiz e-posta hizmetleri sunan Google ve Microsoft gibi büyük şirketler, kişisel verilerinizi gelir elde etmek için kullanırlar. Bu, epostalarınızın, arama geçmişinizin ve diğer kişisel bilgilerinizin rızanız olmadan üçüncü taraflar veya yapay zeka araçları tarafından toplanabileceği, analiz edilebileceği ve satılabileceği anlamına gelir. Bu nedenle, gizlilik dostu eposta hizmetleri kullanarak kişisel verilerinizi korumalısınız. 

İşte gizlilik ve güvenlik açısından dost bir e-posta hizmeti seçmek için belirlediğimiz zorunlu ve isteğe kriterler:

**Zorunlu Kriterler:**

- **Açık kaynak kodlu olması,**
- **E-postaları sıfır erişimli şifreleme (zero access encryption) ile saklaması,**
- **Bağımsız denetimlerden geçmiş olması,**
- **Gönderenin IP adresini gizlemesi,**
- **Gizlilik ve güvenlik konusunda iyi bir sicile sahip olması,**
- **E-postaların içe veya dışa aktarımına izin vermesi,**
- **Ücretsiz versiyonları olması,**
- **Kayıt sırasında telefon numarası, adres veya kredi kartı gibi kişisel tanımlayıcı bilgileri gerektirmemesi.**

**İsteğe Bağlı Kriterler:**

- Takvim, sürücü ve e-posta takma adı gibi ek hizmetler sunması,
- Sağladığı ek hizmetleri de sıfır erişimli şifreleme ile şifremesi,
- Güçlü e-posta gizlilik koruma yasalarına sahip bir ülkede barındırılması.

Bu kriterlere dayanarak, aşağıdaki e-posta hizmetlerini öneriyoruz:

## [1- Proton Mail](https://proton.me/mail)

Protonmail, CERN'de çalışan mühendisler tarafından geliştirilen, İsviçre merkezli bir e-posta hizmeti sağlayıcısıdır. Ücretsiz olarak takvim, depolama alanı (drive), VPN, parola yöneticisi ve e-posta takma adı hizmeti sunar. 

## [2- Tutanota](https://tutanota.com/)

Tutanota, Almanya merkezli bir e-posta hizmeti sağlayıcısıdır. Eposta hesabıyla birlikte aynı zamanda ücretsiz takvim hizmeti sağlamaktadır.
