# Hakkımızda

## Amaç

**Gizli Kalsın,** dijital gizlilik ve güvenlik konusunda bireyleri bilgilendirmek ve toplumda farkındalığı artırmak üzere gönüllüler tarafından kurulmuş bir web sitesidir. Hızla dijitalleşen ve dört bir yanımızın teknolojik cihazlarla tarafından kuşatıldığı ve izlendiği bir dünyada, gizliliğin temel bir **insan hakkı** olduğuna inanıyoruz. 

Ayrıca, düşünce ve ifade özgürliğü ile kişisel verilerimizin korunması açısından da gizlilik ve güvenliğin yediden yetmişe herkes için hayati bir ihtiyaç olduğunu düşünüyoruz. Bu konuda yabancı dillerde hazırlanmış birçok kaynak olmasına rağmenö ne yazık ki bu büyük ihtiyaca karşılık verecek, **tarafsız, ve belirli kriterler ve prensipler** doğrultusunda toplumumuzu bilgilendirecek ve tavsiyelerde bulunacak kaynak sayısı yok denecek kadar az. Bu nedenle Gizli Kalsın websitesini kurmaya karar verdik. 

Aslında bu konuda hazırlanmış, örneğin Privacy Guides veya Techlore gibi sitelerin birebir çevirisini yapmayı tercih etmedik. Çünkü bu siteler yüksek kriterlere sahip olduğundan daha çok zaten teknolojiyle ciddi iç içe olan insanlara hitap etmekte ve ortalama vatandaşın ihtiyacına tam cevap verememekte. Ayrıca her kategoride mutlaka tüm kısıtlamalarına rağmen ücretsiz versiyonları bulunan yazılımların bulunmasına dikkat ettik.

## Yöntem

**Gizli Kalsın** basit bir uygulama tavsiye veya blog sitesi değildir. Amacımız bireylerin belirli kriterleri esas alarak, kendi ihtiyaçları ve kaynakları doğrultusunda kendi kararlarını verebilmeleri için basit, herkes tarafından anlaşılır, ancak sistematik bilgiler vermektir. Her uygulama kategorisi için farklı kriterlere bakılması gerekse de temelde şeffafiyeti tercih eden açık kaynak kodlu, uçtan uca şifreleme teknolojisini kullanan ve sadece sunduğu servisler için gerekli olan veriler toplayan ve gizliliğe saygılı uygulamalar önceliğimiz olacaktır.

Sitemizde kesinlikle reklam yoktur, herhangi bir yerden bağış veya para almamaktayız.

## Kullandığımız Teknolojiler

Sitemiz genellikle dökümantasyon amacıyla developerlar tarafından sıkça kullanılan açık mkdocs kütüphanesini ve mkdocs material template ini kullanmaktadır. Site içeriğinin barındırılması (hosting) amaciyla Cloudflare pages servisi kullanilmaktadir. 

Sitemizde analitik olarak açık kaynak kodlu ve mahremiyet odaklı bir servis olan https://matomo.org/ kullanılmaktadır. İçerik dağıtımı (Content Delivery Network), barındırma ve güvenlik için CloudFlare altyapısını kullanmaktayız. Email saygın bir sağlayıcı olan Protonmail altyapısını kullanıyoruz. Bize protonmail üzerinden göndereceğiniz emailler uçtan uca şifrelenmektedir.

## İletişim

- Email: gizlikalsin@proton.me
- Twitter: https://twitter.com/GizliKalsin_net
- Mastodon: https://mastodon.social/@gizlikalsin_net
