---
title: "Anlık Mesajlaşma Uygulamaları"
icon: fontawesome/brands/signal-messenger
---



# Mesajlaşma Uygulamaları 

**Zorunlu Kriterler:**

-   **Uçtan uça şifreleme kullanılması**
-   **Açık kaynak kodlu olması**
-   **Bağımsız denetimlerden geçmiş olması**

İsteğe bağlı kriterler

-   Mükemmel iletme gizliliği (Perfect Forward Secrecy) özelliğinin
    olması
-   En az miktarda metaveri toplanması
-   Telefon numarası olmadan kayıt imkanı.

## [1- Signal](https://signal.org/) 

Signal, kullanımı kolay, gizlilik ve güvenliğe yüksek derecede önem
veren, yaygın olarak saygı gören bir ve **kar amacı gütmeyen** Signal
vakfı tarafından geliştirilmiş bir şifreli mesajlaşma uygulamasıdır.
Signal  **uçtan uca şifreleme** teknolojisini kullanmasının yanısıra,
**çok az sayıda meta veri** toplaması ve telefon rehberiniz, profil
fotoğrafınız ve durumunuz gibi birçok veriyi **şifrelemesi** sayesinde,
çok güvenli bir iletişim hizmeti sunar.

Siber güvenlik ve veri güvenliği uzmanları, gazeteciler ve birçok saygın
kuruluş tarafından Signal uygulaması tavsiye edilmektedir. Signal sadece
telefon numaranız, kayıt tarihiniz ve son olarak Signal uygulamasını
kullandığınız zaman hiçbir meta veri tutmaz ve bu mahkemelerde de
kanıtlanmıştır.

## [2- Simplex Chat](https://simplex.chat/) 

SimpleX Chat, merkeziyetsiz ve telefon numaraları veya kullanıcı
adları/numaraları gibi herhangi bir benzersiz tanımlayıcıya bağlı
olmadan çalışan güvenli bir anlık mesajlaşma programıdır. SimpleX Chat
kullanıcıları bir QR kodunu tarayabilir veya grup konuşmalarına katılmak
için bir davet bağlantısını tıklayabilir. Simplex uygulaması tamamen
**anonimlik** sağlar.

## [3- Element](https://element.io/) 

Element, güvenli, merkeziyetsiz ve gerçek zamanlı iletişim için açık bir
standart olan Matrix protokolünün ana uygulamasıdır. Temelde Slack ve
Discord gibi uygulamalara benzemekte ve daha çok çevrimiçi topluluklar
arası haberleşme gibi amaçlarla kullanılmaktadır. Özel odalarda (davet
gerektiren) paylaşılan mesajlar ve dosyalar, bire bir sesli ve görüntülü
görüşmeler gibi varsayılan olarak **uçtan uca** şifrelenmektedir.
Merkeziyetsiz olduğundan verilerinizin depolandığı sunucuları seçebilir
veya uygulamayı kendinize ait sunuclarda barındırabilirsiniz.
Halihazırda grup görüşmeleri Jitsi protokolünü kullanmakta ve uçtan uca
**şifrelenmemektedir**.

## [4- Wire](https://wire.com/en/) 

Wire, güvenli mesajlaşma, grup sohbeti özellikleri, dosya paylaşımı ve
harici müşterilerle güvenli bir şekilde işbirliği yapma becerisine
sahip, saygın bir kurumsal mesajlaşma programıdır. Wire'a kayıt için
email adresi yeterlidir ve yüksek seviyede gizliliğe ihtiyacınız varsa
email takma adı servislerini kullanarak veya ikincil bir bir emaille ile
kaydolabilirsiniz.

Wire temelde şirketlere yönelik geliştirilmiş bir uygulamadır ve
kullanıcı sayısı **çok azdır.** Ücretsiz sürümünde özellikle toplu arama
ve grup mesajlaşmalarında sınırlamalar vardır. Mesajlar ve aramalar
uçtan uca şifrelense de, *iletişime geçtiğiniz herkesi sunucularında
kaydetmekte* ve önemli miktarda meta veri toplanmaktadır.

## [5- Briar](https://wire.com/en/) 

Briar, Tor Ağını kullanarak diğer istemcilere bağlanan şifreli bir anlık
mesajlaşma programıdır. Briar, yerel yakınlıktayken Wi-Fi veya Bluetooth
aracılığıyla da bağlanabilir. Briar'ın yerel ağ modu, internet
kullanılabilirliğinin sorun olduğu durumlarda faydalı olabilir. Bu
uygulama temelde gazeteciler, herhangi bir kurum içindeki usulsüzlükleri
ifşaa eden muhbirler veya ifade özgürlüğü tehdit altında olan ülkelerde
yaşayan bireyler için geliştirilmiştir, bu yüzden kullanıcı deneyimi
diğer uygulamalar kadar gelişmiş değildir.\

## [6- Session](https://wire.com/en/) 

Session, gizli, güvenli ve anonim iletişime odaklanan merkezi olmayan
bir mesajlaşma programıdır. Session mesajlar, grup sohbetleri ve sesli
aramaları destekler ve verileri merkeziyetsiz olan ve Tor ağına benzeyen
kendi ağı Oxen üzerinden iletir. Bu ağın kullanımı ve şifreleme
teknolojisi sayesinde ne Session uygulaması, ne başka bir üçüncü parti
kullanıcılar hakkında veri toplayamaz ve bu kullanıcılara anonimlik
sağlar. 

Bu avantajların yanında, Session kullandığı Oxen ağı ve ağ
altyapısındaki kısıtlamalar nedeniyle, **Mükemmel iletme gizliliği
teknolijisini** uygulamamaktadır. Dolayısıyla kurtarma kodunuzun başka
biri tarafından ele geçirilmesi durumunda başka bir cihazda oturumunuz
açılabilir ve geçmiş mesajlarınıza erişilebilir. Buna kaybolan mesajlar
da geçerlidir.\

## Whatsapp ve Telegram Neden Önerilen Uygulamalar Arasında Değil?

Öncelikle her iki uygulamanın da açık kaynak kodlu olmaması, bu
şirketlerin verdikleri taahhütlerin ne kadarını gerçekte
uyguladıklarının doğrulanmasını engellemektedir. Ayrıca Whatsapp
uygulaması her ne kadar uçtan uca şifreleme teknolojisini uyguluyor olsa
da, çok fazla miktarda metaveri toplamakta bunu facebook ile
paylaşmaktadır. Telegramda ise grup yazışmalarında uçtan uca şifreleme
kullanılamamakta, birebir mesajlaşmada ise her yazışma için gizli sohbet
seçeneğinin seçilmesi gerekmektedir.
