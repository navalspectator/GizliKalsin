---
title: "Güvenli Not Alma Uygulamaları"
icon: octicons/browser-24
---
# İnternet Tarayıcıları

## 1. [Mozilla Firefox](https://www.mozilla.org/tr/firefox/new/)

Mozilla Firefox, açık kaynak kodlu bir tarayıcıdır. Yüksek özelleştirilebilirlik, mükemmel gizlilik ve güvenlik özellikleri sunar. Kullanıcıların geçmişlerini, sekmelerini, yer imlerini ve eklentilerini Firefox hesabı kullanarak uçtan uca şifreleme ile senkronize etmelerine izin verir. Dahili parmak izi toplayıcı engelleyici (fingerprinting protection) ve takipçi engelleyici bulunmaktadır. Mobil cihazlarda maksimum gizlilik için Firefox Focus iyi bir seçenektir.

Firefox'u maksimum gizlilik ve güvenlik için nasıl yapılandırabileceğinizle ilgili detaylı yapılandırma bilgileri [***PrivacyGuides***](https://www.privacyguides.org/en/desktop-browsers/#recommended-configuration) ve [***Arkenfox***](https://github.com/arkenfox/user.js) sayfalarını inceleyebilirsiniz.

## 2. [Brave Browser](https://brave.com/)

Brave Browser, açık kaynak Chromium projesine dayanan hızlı ve gizlilik odaklı bir tarayıcıdır. Varsayılan olarak reklamları ve takipçileri engeller ve birçok özelleştirme seçeneği sunar. Kendi arama motoru ve çeviri özelliğine sahiptir ve ekstra gizlilik için yapılandırılmıştır. Brave, reklam engelleyici (ad blocker), tarayıcı parmak izi toplayıcı engelleyici gibi dahili özelliklerle birlikte gelir. Tor Ağı'na tarayıcı değiştirmeden kolay erişim imkanı sağlar ve Brave News adında bir RSS haber okuyucusu içerir.

Brave Tarayıcısını maksimum gizlilik ve güvenlik için nasıl yapılandırabileceğinizle ilgili detaylı yapılandırma bilgileri [***PrivacyGuides***](https://www.privacyguides.org/en/desktop-browsers/#recommended-configuration_1) sayfasından öğrenebilirsiniz.

## 3. [Tor Browser](https://www.torproject.org/tr/download/)

Tor Tarayıcısı, tamamen güvenlik ve anonimlik için yapılandırılmış bir tarayıcıdır. Tor Tarayıcısı tam olarak bir VPN değildir, ancak Tor ağı ve Tarayıcısı'nın bir kombinasyonudur. Gezinme geçmişini veya çerezleri kaydetmez ve web sitelerinin kullanıcıları tarayıcı yapılandırmalarına dayanarak tespit edilmesini önlemek (browser fingerprinting) için standart bir yapılandırmayı kullanır. **Bundan dolayı Tor Browser hakkında detaylı bilginiz yoksa STANDART ayarları kesinlikle değiştirmemeniz ve herhangi bir sitede hesap açmamanız gerekmektedir.**

Onion Network tıpkı bir soğan zarı gibidir ve kullanıcıları farklı katmanlar kullanarak internete eriştirir. Dolayısıyla bir kullanıcının kimliğinin deşifre edilmesi için tüm katmanlardaki verilere erişilmesi gerekmektedir ve siz kullanım esnasında bir hata yapmadığınız sürece kullanıcıların deşifre edilmesi teknik olarak çok çok zordur. Yani peşinize gerçekten filmlerdeki gibi istihbarat kuruluşlarının düşmesi lazım. Tabi Tor'un en güçlü özellikleri yanında önemli bir dezavantaj getirmekte: o da internet hızının çok ciddi şekilde düşmesi veya belirli sitelerin çalışmamasıdır.

Hükümetler Tor'u engellediğinde ek bağlantılar olan köprüleri sağlayarak bilgiye ücretsiz erişim sağlar ve bu yönüyle Tor Browser her yerde bilgiye özgürce erişilmesini saplar. Kullanıcıları arasında sıradan vatandaşlar, gazeteciler, muhalifler, istihbarat ajansları ve kimliklerini gizlemek isteyen diğer farklı gruplar bulunmaktadır.

Dark web ve suçlularla ismi anılıyor gibi gözükse de, iki tarafın tamamen anonim şekilde iletişim kurmasını sağlayan 'Soğan Yönlendirme (Onion Routing)' teknolojisi ilk defa ABD Deniz Kuvvetleri tarafından oluşturulmuş bir teknolojidir. Tor'un finansal destekçileri arasında üniversiteler, Elektronik Özgürlük Vakfı (EFF), ve ABD hükümeti gibi farklı yelpazeden birçok kurum ve kuruluş vardır. Hatta geçmişte ABD hükümeti projenin en büyük finansal destekçilerinden biriydi. Neticede herkesin anonimliğe ihtiyacı vardır değil mi?

## 4. [Mullvad Browser](https://mullvad.net/en/download/browser/windows)

Mullvad Browser VPN kullanıcılarına Tor Tarayıcısındaki Parmak izi toplayıcı engelleme teknolojilerini sunmak için tasarlanmış bir tarayıcıdır. Yani tor ağı yerine tercih ettiğiniz VPN'i kullandığınız için internet hızından fedakarlık yapmanız gerekmez. Diğer yandan kullanıcıların tarayıcı parmak izleri aynı olduğundan Tor'a yakın derece bir gizlilik sağlar. uBlock Origin ve NoScript tarayıcı eklentileri ön yüklü olarak gelir ve sürekli gizli sekme modunda çalışır, yani geçmişi, site bilgilerini hatırlamaz ve çerezleri otomatik siler.

## Tarayıcı Gizliliği ve Dijital Hayatı Bölümlere Ayırma

Tarayıcı gizliliği ve güvenliği ile sıklıkla karşılaşılan bir sorun (hatta aynı durum email, işletim sistemi ve diğer teknolojiler için de geçerlidir), insanların web'de gezinirken çeşitli hesaplarda oturumlarının açık kalmasına ihtiyaç duymasıdır. Özellikle iş ve kişisel hayatınız için tek bir bilgisayar kullanıyorsanız bu sorun daha da önem kazanır. Örneğin; Google Workspace, Microsoft, Meta Business Suite gibi uygulamalarda oturumunuz açık iken kişisel servislerinizi kullanmaya ihtiyacınız olacaktır. Bu da tarayıcı etkinliğinizin devamlı kaydedilmesi demektir.

Bu soruna potansiyel bir çözüm dijital hayatınızı, tarayıcıları ve tarayıcı profillerini ayırmaktır. Her bir farklı alan için farklı tarayıcı veya tarayıcı profili kullanılabilir. [Profillerle konusunda detaylı bilgi için [**Firefox**](https://www.howtogeek.com/209320/how-to-set-up-and-use-multiple-profiles-user-accounts-in-firefox/) ve [**Chrome**](https://support.google.com/chrome/answer/2364824?hl=tr) sayfalarını ziyaret edebilirsiniz.]

Bunu hemen örnekle açıklayıp daha da somutlaştıralım.

Ali işi gereği Google Workspace kullanmak zorunda. Aynı zamanda youtube, facebook gibi sosyal medya mecralarında da hesabını açık tutmak istiyor. Diğer yandan yaptığı tüm faaliyetlerin teknoloji şirketleri tarafından kayıt altına alınmasını istemiyor. 

**1. Tarayıcı Firefox:** Kişisel kullanım, internette bir şeyler araştırmak, email vb. amaçlarla firefox kullanıyor.

**2. Brave Tarayıcıda İş Profili:** İş yerindeki faaliyetlerini tamamen Brave Browser üzerinden yapıyor ve oturumu açık kalıyor. Gerekirse ihtiyacı olan eklentileri de buraya kuruyor.

**3. Brave Tarayıcıda akademik Profil:** Yaptığı doktora projesi gereği üniversitenin sağladığı bir microsoft hesabı var. Ayrıca akademik camiada kullanılan bazı eklentileri kurması gerekiyor. Dolayısıyla bunlar ne iş ile ne de kişisel hayatıyla karışıyor. 

**4. Tor Tarayıcı:** Ali aynı zamanda hassas konularda araştırma yapmak istiyor. Bunun için ise Tor Tarayıcıyı kullanıyor. Dolayısıyla ne IP adresi, ne de tarayıcılarının bilgileri diğer kişisel ve iş hayatı karışmıyor.

Burada önemli olan, bölümlendirmeyi sıkı tutmak ve her tarayıcı için belirlenen kuralları ve kullanımları ihlal etmemektir.

## Zorunlu Kriterler

- Tarayıcı açık kaynak kodlu olmalıdır.
- Otomatik güncellemeleri desteklemeli ve upstream sürümünden en fazla bir gün sonra güncellenmelidir
- Tüm ana platformlarda kullanılabilir olmalıdır.
- Dahili takipçi ve reklam engelleyici içermesi,

## İsteğe Bağlı Kriterler

- Varsayılan olarak üçüncü taraf çerezlerini (Third-party cookies) engellemesi,
- Uçtan uca şifreleme kullanarak yer imi, eklentiler, tarayıcı geçmişi ve ayarlarınızı başka cihazlarla eşitlemeye izin vermesi,
- Gizliliğe saygılı bir arama motoruna yönlendirilmiş olması.
