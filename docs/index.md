
# Dijital Gizliliğinizi Koruma Rehberiniz 

------------------------------------------------------------------------

Büyük kuruluşlar ve özellikle teknoloji devleri devamlı olarak çevrimiçi
hareketlerimizi izliyor, kaydediyor ve analiz ediyorlar. "Gizli Kalsın",
dijital araçlardan güvenli bir şekilde yararlanmak ve kendinizi dijital
dünyanın tehlikelerinden korumak için hazırlanmış bir başvuru
kaynağıdır.

[Bu konuda daha fazla bilgi sahibi olmak
istiyorum.](https://gizlikalsin.com/temel-kavramlar/)

[Tavsiye Edilen Uygulama ve Hizmetleri
Göster.](https://gizlikalsin.com/tavsiyeler/)

> ## Çevrimiçi Gizlilik Neden Önemlidir? 
>
> -- BENİM SAKLAYACAK hiçbir şeyim yok?

Gizlilik, en temel insan haklarından birisidir. Hepimiz evlerimizde
benzer hayatlara sahibiz, ama hiçbirimiz evlerimizin 7/24 gözetlenmesini
veya kamera ile kayıt altına alınmasını istemeyiz. Ayrıca toplanan büyük
verilerle şirketler veya hükümetlerin bizleri manipüle etmesini
engellemek ve sansürleri aşabilmek en doğal hakkımızdır.

> ## **Ne yapmalıyım?** 
>
> Öncelikle bir plana sahip olmalısınız.

İnsan olarak sınırlı kaynaklara ve enerjiye sahibiz. Mükemmel bir
güvenliğe sahip olmak ne fiziki dünyada ne de dijital dünyada mümkün
değildir. Ama telaş yapmayın! Yapabileceklerinizi bir sürece yayabilir
ve geleceği düşünerek sizin için en uygun planı oluşturabilirsiniz.
Ayrıca bu yolculukta yalnız
[**değilsiniz**](https://gizlikalsin.com.ibrave.host/yalniz-degilsiniz-bir-cozum-var/);
insan hakları savunucularından, sorumluluk sahibi bilgisayar
mühendislerine ve şirketlere kadar gayet geniş bir topluluk bu alanda
efor sarfetmektedir.

Tehditleri belirleme ve karşı önlemleri tanımlama sürecine tehdit
modellemesi denir ve her iyi güvenlik ve gizlilik planının temelini
oluşturur. Ayrıca bu alanda temel kavram ve teknolojileri öğrenerek
kendi kendinize sağlıklı seçimler yapmayı öğrenebilir ve hatta
çevrenizdeki sevdiklerinize bile yardımcı olabilirsiniz!
